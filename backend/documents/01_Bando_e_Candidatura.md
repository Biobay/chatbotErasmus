# Bando Erasmus: Domanda e Scadenze

**D: Quando esce il bando Erasmus "classico" (per studio)?**
R: Generalmente, il bando Erasmus per studio (KA131/KA103) esce tra gennaio e febbraio. La data non è fissa ogni anno, ma viene sempre annunciato sul sito del Politecnico e sui canali informativi AUP.

**D: Qual è la scadenza per presentare la domanda?**
R: La scadenza per il bando 2022/23 era il 28 febbraio 2022. La data esatta viene specificata ogni anno nel bando, ma di solito è verso la fine di febbraio.

**D: Come si compila la domanda su Esse3? Devo allegare documenti?**
R: La domanda si compila online tramite Esse3. È necessario caricare il modulo di candidatura (Allegato 2 del bando) compilato e un documento d'identità valido. Una volta completata la procedura, compare un pallino verde e si può stampare la ricevuta, che va conservata ma non consegnata.

**D: Devo pagare una marca da bollo per la domanda?**
R: No, il pagamento della marca da bollo è previsto solo per gli studenti laureandi della sessione straordinaria, come specificato nel bando. Per gli studenti regolarmente iscritti non è richiesto.

**D: Ho completato la domanda ma per gli allegati non compare la spunta verde, è normale?**
R: Sì, è un problema comune riscontrato da molti studenti. L'importante è che compaia il pallino verde generale di iscrizione completata. Probabilmente gli allegati restano modificabili fino alla scadenza del bando.

**D: Posso modificare le preferenze delle destinazioni dopo aver inviato la domanda?**
R: No, una volta che la domanda è stata completata e stampata la ricevuta, le preferenze non possono essere modificate.

**D: Quando escono le graduatorie?**
R: Le graduatorie di solito vengono pubblicate tra metà marzo e fine aprile. I tempi possono variare di anno in anno. Per l'anno 2022/23 sono uscite ad aprile.

**D: Cosa succede se rinuncio all'Erasmus dopo essere stato assegnatario?**
R: Dopo la pubblicazione delle graduatorie, ci sono circa 5 giorni lavorativi per accettare o rifiutare la destinazione senza penalità. Se si accetta e poi si rinuncia in un secondo momento, si è esclusi dalla partecipazione al bando Erasmus per l'anno accademico successivo.