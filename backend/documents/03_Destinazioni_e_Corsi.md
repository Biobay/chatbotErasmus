# Scelta delle Destinazioni e dei Corsi

**D: Cosa significano le sigle "1st cycle", "2nd cycle", "3rd cycle" nell'elenco delle destinazioni?**
R: Indicano il ciclo di studi per cui l'accordo è valido: 1st cycle corrisponde alla Laurea Triennale, 2nd cycle alla Laurea Magistrale e 3rd cycle al Dottorato. Non si riferiscono all'anno di corso.

**D: Cosa significa "in fase di rinnovo" accanto a una destinazione?**
R: Significa che la convenzione tra il Poliba e l'università estera è in fase di rinnovo. È comunque possibile inserirla tra le preferenze. Di solito i rinnovi vanno a buon fine, ma in rari casi potrebbero non essere confermati.

**D: Come trovo gli esami compatibili con il mio piano di studi?**
R: Devi cercare autonomamente sul sito dell'università estera, solitamente nella sezione dedicata agli studenti di scambio ("Exchange Students"). Devi confrontare i programmi degli esami (syllabi) per verificare che ci sia una buona corrispondenza di argomenti con gli esami del Poliba che vuoi sostituire.

**D: Posso scegliere un'università non specificamente consigliata per il mio corso di laurea?**
R: Sì, a patto che tu trovi esami compatibili con il tuo piano di studi. L'elenco delle destinazioni è indicativo. La cosa fondamentale è che gli esami siano approvati dal tuo coordinatore Erasmus nel Learning Agreement.

**D: Posso fare esami di anni diversi durante l'Erasmus?**
R: Sì, puoi sostenere esami di anni accademici diversi (es. del secondo e del terzo anno), purché siano tutti erogati nello stesso semestre in cui ti trovi in mobilità.

**D: Se un esame al Poliba è da 12 CFU e all'estero è da 6 ECTS, viene convalidato?**
R: No, ti verrà convalidato solo parzialmente. Dovrai integrare i crediti mancanti con un altro esame estero attinente o sostenendo una parte dell'esame al tuo rientro. L'ideale è trovare corrispondenze con un numero di crediti simile.

**D: Posso convalidare i 12 CFU a scelta?**
R: Sì, puoi usare i crediti a scelta per convalidare esami sostenuti all'estero. Nel Learning Agreement, come esame del Poliba, dovrai indicare "Esame a scelta". Questo è utile per raggiungere il numero di CFU desiderato per il semestre.