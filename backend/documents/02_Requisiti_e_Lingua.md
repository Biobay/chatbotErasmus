# Requisiti di Partecipazione e Lingua

**D: Quali sono i requisiti minimi di CFU per partecipare al bando?**
R: Per gli studenti della triennale, è necessario aver conseguito almeno 30 CFU al momento della valutazione della carriera, la cui data è specificata nell'allegato 1 del bando (solitamente poco dopo la scadenza della domanda).

**D: Posso partecipare al bando se sono al primo anno della triennale?**
R: No, la domanda si presenta durante il secondo anno per partire durante il terzo. Non è possibile partecipare al primo anno perché non si raggiungono i CFU minimi richiesti.

**D: Le certificazioni linguistiche danno punteggio aggiuntivo in graduatoria?**
R: Nei bandi fino al 2021/22, le certificazioni linguistiche davano un punteggio aggiuntivo. Dal bando 2022/23, l'unico criterio di merito è la media ponderata. Le certificazioni sono però un requisito d'accesso per molte università estere.

**D: L'attestato del corso di lingua del Politecnico vale come certificazione?**
R: No, quello del Politecnico è un attestato di frequenza, non una certificazione ufficiale (es. Cambridge, DELE). Tuttavia, alcune università estere potrebbero accettarlo. Il modo migliore per saperlo è contattare direttamente l'ufficio internazionale dell'università ospitante.

**D: Come faccio a sapere il livello linguistico richiesto da un'università estera?**
R: Il livello linguistico richiesto è specificato dall'università ospitante. È necessario consultare la sezione "Incoming Students" o "Exchange Students" del loro sito ufficiale per verificare i requisiti. In passato, questa informazione era presente nell'allegato delle destinazioni del Poliba, ma non sempre è aggiornata.

**D: Posso andare in Spagna senza sapere lo spagnolo?**
R: È fattibile, ma fortemente consigliato avere delle basi. Molti esami per la triennale sono solo in spagnolo. È utile seguire il corso di lingua offerto dal Politecnico. Attenzione: in alcune regioni come la Catalogna (Barcellona), molte lezioni e materiali potrebbero essere in catalano, una lingua diversa dallo spagnolo.